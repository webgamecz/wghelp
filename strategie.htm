<html>
<head>
<meta name="keywords" content="">
<meta http-equiv="Content-Type" content="text/html; charset=utf-8">
<link rel="stylesheet" href="helpstyle.css" type="text/css">
</head>

<body>
<a id="Str"> </a>
<h1>14 Herní strategie</h1>
<p><a id="Prv"> </a></p>
<blockquote>
<h2>14.1 První dny hry</h2>
  <a id="strategie_aliance_spojenectvi"></a>
  <h3>14.1.1 Nalezení aliance a spojenců</h3>
  <p>
    Hned první den je dobré shánět <a href="aliance.htm#aliance">alianci</a>, která Vám poskytne diplomatickou  nebo i vojenskou ochranu. Neméně
    důležité je uzavřít se spřátelenými zeměmi <a href="aliance.htm#A3">spojenectví</a>. Nejdůležitější je obranné spojenectví. S dvěma obrannými Vám
    přispěchá v případě napadení na pomoc až 1/5 armád obou spojenců. To velmi zvedne Vaši obranu a pomůže Vám ubránit se, nebo i odradit útočníky od útoku.
  </p>
  <br/>
  <a id="strategie_protekce"></a>
  <h3>14.1.2 Prvních 100 kol</h3>
  <p>
    Vaše malá země bude ze začátku hlavně <a href="budovy.htm#Sta">stavět</a> a <a href="budovy.htm#Kol">kolonizovat</a> nové území. Proto je výhodné pro
    rychlejší stavbu budov v dalších dnech postavit několik <a href="budovy.htm#Sta">Stavebních firem</a> nebo alespoň vlastnit technologie
    <a href="techno.htm#Trs">Rychlost stavby</a>. Zároveň je  dobré si už na začátku stanovit herní strategii - <a href="vlady.htm#Ovl">státní zřízení</a> pod
    kterým budete hrát a zboží či jednotky, které budete převážne produkovat.  Pokud se nechcete na nic specializovat, je tu pro Vás
    <a href="vlady.htm#Feu">Feudalismus</a>, který nejlépe funguje, když vyrábí od všeho trochu.
  </p>
  <p>
    Pro prvních sto kol pro Vás příchází v úvahu dvě základní strategie. První je, že před odehráním prvního kola vše prodáte na domácím trhu. Poté hned
    uděláte revoluci na Vámi vybrané státní zřízení. Dále jen stavíte jeden typ budov, na který máte produkční bonus. Například si zvolíte
    <a href="vlady.htm#Kom">Komunismus</a>, a pak stavíte <a href="budovy.htm#Kas">kasárny</a>. Na výrobu vojáků máte bonus. Na továrny sice také, ale není
    výhodné je stavět, neboť nemáte dostatek technologií ovlivňujících výrobu v nich, a proto je jejich produkce zatím neefektivní. Poté již jen střídavě
    stavíte a objevujete území. Pokud dojdou peníze na stavbu je dobré opět část jednotek prodat na domácím trhu. To je ale strategie vhodná spíše pro
    bojovější styl hry. Pro země, které chtějí žít spíše v míru, či nemají bojové zřízení, vede cesta přes technologie. Tyto země mohou stavět laboratoře a
    vyrábět technologie, které &quot;frčí&quot;. O armádu se příliš starat nemusí - tu získají prodejem technologií.
  </p>
  <p>
    Druhým typem strategie je odehrání země v <a href="vlady.htm#Ana">Anarchii</a>. Změnu vlády tedy provedete až po odehrání první stovky kol či později. I
    zde je výhodné prodat všechny jednotky, neboť tím získáte peníze na rozvoj. Výhodu máte tu, že máte větší území, na kterém se Vám poté rozběhne výroba.
  </p>
  <p  class="inf">
    Uvedené návody jsou pouze orientační a později když příjdete hře na kloub uzpůsobíte odehrávání kol již od začátku vaší strategii.
  </p>
  <br />
  <hr>
<a id="planovani_valky"></a>
<h2>14.2 Plánování války</h2>
  <p class="inf">
    V této sekci je nastíněna <a href="aliance.htm#valka">válka</a> z pohledu &quot;farmářského amatéra&quot;. Pokud jste již zkušenější hráč, váš postup se může lišit
    podle vašich dovedností a strategie.
  </p>
  <p>
    První fází války, jakousi přípravou, a válkou před samotným zahájením, by měla být <b>špionážní činnost</b>, kdy zjišťujete informace o nepříteli. Některé
    informace jsou čitelné z profilu země (prestiž, zřízení, hodnost, kartičky) či konfliktů. Většinu informací byste ale měli čerpat pomocí akcí rozvědky
    Infiltrovat vládu a Infiltrovat generální štáb. Špionážních operací je ještě více, avšak tyto dvě podají nejdůležitější informace.
  </p>
  <p>
    <a href="#INv">Infiltrovat vládu</a> má dvě přednosti:
    <ul>
      <li>
        dává vám přehled o tom, na jaké ekonomice má nepřítel založenu svou zemi, a kde tedy lze nabourat jeho plány při odehrávání, jedná se tedy především o
        informace ekonomické povahy a přesné počty toho, co se v nepřítelově zemi nachází
      </li>
      <li>
        akce je poměrně nenáročná a vychází tak častěji než infiltrace generálního štábu
      </li>
    </ul>
  </p>
  <p>
    <a href="#INg">Infiltrovat generální štáb</a> vám dá informace o vojenské síle infiltrovaného objektu. Kromě jiného získáte základní útok a obranu
    soupeře (tedy bez bonusu a podpory spojenců), počet jeho generálů, bonus za zkušenosti a jeho spojenectví v obraně a útoku. Z těchto akcí je pro
    plnohodnotné naplánování války přínosnější <a href="#INv">Infiltrace vlády</a>, ale skryje vám informace o spojencích, zkušenostech a počtu generálů, což
    by se mohlo ukázat osudné.
  </p>
  <p>
    Druhou fází, stále ještě předválečnou, by mělo být srovnání <strong>War View</strong> (přehled jednotek, v menu <em>{Aliance} → {War View}</em>, které vám
    dává informace o vaší alianci, s tím, co máte na nepřítele. Identifikujete své silné stránky, vytipujete slabiny nepřítele, pěkně to spojíte, a pak
    můžete plni elánu a nažhavení s vědomím, že jste pro průběh války udělali opravdu hodně, začít šít do nepřítele.
  </p>
  <br/>
  <a id="planovani_valky_vedeni"></a>
  <h3>14.2.1 Vedení války</h3>
  <p>
    Zde již neuvidíte návod na to, jak válku vést. Každý má svou strategii, a žádná nemůže být označena za plně vyhovující či nevyhovující ve všech případech.
    Proto si uveďme pouze pár základních bodů, které by neměly být opomíjeny:
  </p>
  <ul>
    <li>
      Ať už máte jakýkoliv plán, musíte počítat s tím, že <strong>nepřítel není statický</strong>. I on bude (alespoň v regulérně vyhlášené válce při rozumně
      fungujícím Webgame) odehrávat.
    </li>
    <li>
      Rozvědka, především však <a href="#TEr">sabotážní teroristické operace</a>, nepřítele může poničit. Při těchto operacích rozvědky sice oslabujete
      vlastní obranu proti rozvědce soupeře, ale často se může jednat o velice efektivní cestu ke značnému poškození obrany nepřítele.
    </li>
    <li>
      Útoky je možné koordinovat, dokonce je to vhodné.
    </li>
    <li>
      Nemá přílišný smysl útočit na výrazně slabší země.
    </li>
    <li>
      Ve válce se neplýtvá tahy.
    </li>
    <li>
      Ve válce můžete používat taktické útoky.
    </li>
    <li>
      Každá země má své slabiny, jak ta vaše, tak ta soupeřova, jde jen o to je objevit.
    </li>
    <li>
      Síla aliance je v její integritě a v tom jak spolupracuje. Aliance vždy tvoří celek, a proto není vhodné v ní mít země, které výrazně vybočují
      jakýmkoliv směrem.
    </li>
    <li>
      Válku lze vést zhruba třemi směry (farmářský typ, kdy je oboustranně válka vedena v takřka mírovém pojetí; destruktivní typ, kdy je válka vedena všemi
      dostupnými prostředky, s tím, že minimálně jedna z aliancí bude válku po jejím skončení muset chvíli rozdýchávat; třetí typ je něco mezi, kdy je válka
      vedena s většinou dostupných prostředků, ale berou se ohledy na to, aby po skončení války netrvala obnova zemí zbytečně dlouho) - pokud si chcete
      pořádně zahrát, a pobavit se, doporučuje se alespoň občas válčit a vést i jiné války, než farmářské; pokud se chcete umístit ve vyšších příčkách
      žebříčku, nemůžete vést pouze destruktivní typy válek. Pokud vás někdo totálně přehraje v destruktivní válce, může se stát, že vám hru dosti znechutí.
    </li>
  </ul>
  <br />
  <hr>
<a id="strategie_vlady"></a>
<h2>14.3 Herní strategie pro různé vlády</h2>
<a id="strategie_vlady_demo"></a>
<h3>14.3.1 <a href="vlady.htm#Dem">Demokracie</a></h3>
<p>Demokracie je vláda nemající žádné mínusy a díky většímu maximu hospodářských technologií a velké <a href="vlady.htm#Spo">spokojenosti</a>, je produkčně i vojensky velmi silná. Díky dobré hratelnosti a vynikající produkci peněz na závěr, je také jedna z nejúspěšnějších. <br>
Držíte si dostatek <a href="budovy.htm#Zab">Zábavných středisek</a> a <a href="budovy.htm#VojZ">Vojenských základen</a>. </p>
<p><strong>Začátek věku </strong></p>
<p>Nejlépe uděláte, když si co nejdříve dáte pokrok Mrakodrap. K tomu můžete na rozjezd využít i Technokracii a pak dát na Demo revoluci.</p>
<p><strong>Střed věku </strong></p>
<p>
Jedete hlavně na továrny. Díky vyššímu maximu hospodářských technologií z továren vyrobíte hodně mechů. Vycvičíte si obranného generála a z těch ekonomických si vycvičíte populistu.</p>
<p><strong>Závěř věku </strong></p>
<p>Při větším území stavíte z produkčních budov již jen zóny a města, protože jednoznačně nejvíce se vyplatí jet na peníze. Postupně přestavíte zem jen na ně, abyste je měli 1:1. Až naberete hodně území, dáte si Pacifismus a Kulturní centrum. Také je pak výborné mít pokrok Protileteckou obranu a držet si hodně bunkrů na obranu proti bombardování. Obrana je výborná a za kolo pak vyrobíte klidně i 2 milióny. Prestiž si držíte max na 5mil a nejdřív 2 dny před koncem nakoupíte velkou armádu.</p>
  <br/>
  <a id="strategie_vlady_rep"></a>
<h3>14.3.2 <a href="vlady.htm#Rep">Republika</a></h3>
<p>Začnete-li jako Republika, už je zbytečné to dále v průběhu věku měnit. Republika je armádně slabší než ostatní zřízení, dobré bonusy za vládu to ale kompenzují. Důležité je mít v dostatečné míře <a href="budovy.htm#VojZ">Vojenské základny</a> a <a href="budovy.htm#Zab">Zábavní střediska</a>. Poté můžete zvolit ze dvou základních možností.</p>
<p><strong>Republika na <a href="zbozi.htm#Pen">peníze</a></strong></p>
<p>Hrajete stejnou strategii, popsanou u Demo. Zde si dáte OSN a na závěr Pacifismus. Ačkoli máte za vládu na peníze +20%, je Demo efektivnější díky vyššímu maximu hospodářských techů a větší <a href="vlady.htm#Spo">spokojenosti</a>. I tak je ale tato taktika výborná a je zde dobré stavět obchodní zóny oproti Demo trochu dříve a později dostavět města. <br>
</p>
<p><strong>Republika na <a href="budovy.htm#Tov">továrny</a></strong></p>
<p> Tato strategie je osvědčená. V továrnách vyrábíte především mechy. Pokroky si dáte Vojenský stát a AntiOSN s Fašismem. Z ekonomických generálů si vycvičíte zbrojaře. Fašismus, až budete mít hodně techů, zrušíte. <br>
</p>
  <br/>
  <a id="strategie_vlady_robo"></a>
<h3>14.3.3 <a href="vlady.htm#robokracie">Robokracie</a></h3>
<p>Jde dát nejdříve po 25. dnu od začátku věku, a proto se dá rozdělit na dvě hlavní části. </p>
<p><strong>Před revolucí na Robokracii</strong></p>
<p>Dáte si pokrok Androidi, vedete dostatek technologií a nejvíce automatizaci továren. Na robokracii se dá přejít z každé vlády mimo Anarchie. Pokud je androidů málo, je možné i prodat velkou část armády, nakoupit hospodářské technologie a postupně si snižovat rozlohu dokud nemáte 50% androidů. Na minimální rozloze 1000km stačí mít z techů cca 180k automatizace továren. I tato rozloha, a tím potřebné množstí technologií, jde v extrémních případech snížit, zasáhne-li Vás atomovka.<br>
Nejlepší přechod na robo je ale z Technokracie. V ní uděláte nejlépe, když hledáte UFO. Máte-li trochu štěstí, můžete najít UFO pokrok Plazmové zbraně, čímž se Vám vykompenzuje absence důležitých generálů.</p>      
<p><strong>Po revoluci na Robokracii</strong></p>      
<p>  Nejenže revolucí ztratíte generály, ale také pak nemůžete mít generály Ochránce národa, Nacionalista, Osvoboditel a samozřejmě Populista a Farmář. Absenci některých generálů kompenzuje výborná produkce a snížený pokles připravenosti po útocích. Revoluci dejte pokud možno s co nejvíce koly. Pak je na vycvičení generálů více času a je dobré zpočátku maximálně útočit. Během útoků to chce nabírat hodně území. Z generálů je dobré si vycvičit Stratéga/Vlastence a  Zbrojaře. Jakmile dosáhnete prestiže 600k, je na místě dát si pokrok Bezpečnostní senzory. Z budov stavějte pouze <a href="budovy.htm#VojZ">vojenské základny</a>, továrny a elektrárny. Méně pohodlné, ale také možné je hrát bez elekráren a energii kupovat.</p>
  <br/>
  <a id="strategie_vlady_utop"></a>
<h3>14.3.4 <a href="vlady.htm#Uto">Utopie</a></h3>
<p>Utopie je mírová vláda s vynikající produkcí. Nevýhodou je obtížné útočení. Protože Utopie má produkční bonus téměř na vše, tak si můžete vybrat a produkovat, co právě &quot;frčí&quot;. Mohou to být továrny i laboratoře.  Jestliže Utopii dáváte ke konci věku např. ze země s Fundamentalismem, je výborná  strategie na jídlo z farem, které se výhodně prodává.</p>
<p> <strong>Rychlý přechod z Anarchie</strong></p>
<p>Můžete pokračovat v prozkoumávání. Pokud získáte obranné generály, dejte si hned Pacifismus. Nemáte-li generály, je dobré je vyválčit a Pacifismus si dát až později. </p>
<p><strong>Středně rychlý přechod </strong></p>
<p>Ze začátku si dáte Fundamentalistu nebo Komunismus a máte hodně zábavných středisek a hodně útočíte. Cílem je získat obranného generála. Jakmile ho získáte, dáváte hned revoluci na Anarchii. Potom pokračuje taktikou co nejdříve dát Utopii.</p>
<p><strong>Pozdější přechod</strong></p>
<p>Je jistější a dáte ho až při velkém území a vycvičených obranných generálech. Dobře jde dát z Fundandamentalisty, Feudála, Technokrata či Komunisty. </p>
  <br/>
  <a id="strategie_vlady_anar"></a>
<h3>14.3.5 <a href="vlady.htm#Ana">Anarchie</a></h3>
<p><strong>Přechod na Utopii</strong></p>
<p>Hlavní výhoda nechání Anarchie je nejrychlejší přiblížení Utopie.<br>
Stále jen prozkoumáváte. Krom několika % <a href="budovy.htm#VojZ">vojenských základen</a> vedete nejméně 20% <a href="budovy.htm#Zab">zábavných středisek</a>. Z produkčních budov je výhodné mít laboratoře, díky velké spokojenosti je produkce výborná. V zemi není špatné mít i trochu elektráren aby nebyl mínus, spotřeba energie je totiž v Anarchii malá. Dáte si co nejdřív pokroky OSN a Pacifismus, pak přidáte Mezinárodní spolupráci, Ochranné organizace, Protidrogovou centrálu, Kulturní centrum. Většinu kol kolonizujete a dotujete spokojenost a vůbec neútočíte. A každý den posíláte humanitárku. Poté jen čekáte, až dosáhnete možnosti zvolit revoluci na Utopii, která vám zničí jen společenské pokroky.</p>
<p><strong>Strategie na Vesnice</strong></p>
<p>V tomto případě vedete po celý věk jako produkční budovy pouze Vesnice, na které má Anarchie bonus. Po celý věk tedy prozkoumáváte území a prodáváte jídlo.</p>
  <br/>
  <a id="strategie_vlady_feud"></a>
<h3>14.3.6 <a href="vlady.htm#Feu">Feudalismus</a></h3>
<p>Feudalismus je velmi dobrá strategie nemající mínusy a nenáročná tolik na dění na trhu. Produkce je velmi dobrá. Také je z něj méně dobyto a je dobrý i na válčení. Držíte si 15% vojenských základen a 15% <a href="budovy.htm#Zab">zábavných středisek</a>. Dobré je dát si Vojenský stát.
Z budov si držíte na 20% továrny, laboratoře a kasárny. Zbytek země vám pak, abyste nebyli v mínusu, pokrývají elektrárny, farmy a vesnice. 
Ke konci po nabrání území je možné dát revoluci na <a href="vlady.htm#Uto">Utopii</a>, která má také na vše bonus a ještě větší produkci. </p>
  <br/>
  <a id="strategie_vlady_tech"></a>
  <h3>14.3.7 <a href="vlady.htm#Tech">Technokracie</a></h3>
<p> Technokracie je díky své produkci dobrou vládou. Sice má mínus za útok i za sílu vojáků, ale díky dobré produkci to nemusí vadit. A obrana proti partyzánům se posílí, když si při přestiži 600k pořídíte Bezpečnostní senzory. Zároveň  si vedete v dostetečném zastoupení Zábavní střediska a <a href="budovy.htm#VojZ">Vojenské základny</a>.</p>
<p><strong>Startovací vláda</strong></p>
<p>Díky menší náročnosti pokroků je výborným startem před zvolením jiné vlády. Mimo <a href="budovy.htm#Zab">zábavních středisek</a> si držíte jen laboratoře. Armády máte jen minimum a území pro lepší produkci získáváte prozkoumáváním. Při této strategii je dobré odehrávat vždy 140 kol v řadě. Cílem je získat co nejdříve pokroky. Jakmile ty, které jste chtěli máte, dáte si revoluci na svoji oblíbenou vládu. </p>
<p><strong>Mírová strategie</strong></p>
<p>Tato strategie je výborná pro nejsnažší přechod na Robokracii. Dáváte si pokroky a techy na prodej vyrábíte ty, které jsou v kurzu. Na začátku se poptávka řídí tím, jak si hráči dávají pokroky. <br>
Nepřejdete-li na robo, můžete na laborky jet po celý věk. S blížícím se časem dání robo cena techů ožívá. Později stoupá cena obchodu a zalidnění a ke konci je v kurzu protiraketová. V úplném závěru klesne cena techů na minimum. Proto je dobré nejpozději 2 dny před koncem všechny techy mimo zbraní, rozvědky a protiraketové včas prodat, nakoupit armádu a poté již neodehrávat. </p>
<p><strong>Válečná</strong></p>
<p>Hrajete-li válečnou Technokracii až do konce, tak jedete na mix laborek a továren a postupně přejdete pouze na továrny na mechy, jichž se díky velkému maximu techů vyrobí dostatek. Z pokroků je na místě vojenský stát. Z ekonomických generálů si vycvičíte hlavně zbrojaře.</p>
<p><strong>Na peníze</strong></p>
<p>Tato zatím málo vyzkoušená strategie není vůbec špatná. Hrajete totožnou taktiku, která je popsána u Demokracie.  Při srovnání s Demo máte menší spokojenost, ale díky +15% maximu hospodářských technologií máte produkci srovnatelnou. Výhodou je, že máte levnější pokroky.</p>
<p><strong>Fúzní elektrárny</strong></p>
<p>Pokud chcete dát tento nejlepší a také nejdražší pokrok, který vám zajistí vynikající produkci, je Technokracie téměř nutností. Pro větší bezpečí uděláte nejlépe, když většinu techů energetiky budete schovávat na trh. Až jich budete mít na pokrok dostatek, tak je z trhu stáhnete (je třeba počítat s 12% ztrátou za stažení) a dáte si ho. Posléze si můžete vybrat, zda zůstanete Technokracií, nebo přejdete na Robokracii, Utopii či Komunismus. </p>
  <br/>
  <a id="strategie_vlady_kom"></a>
<h3>14.3.8 <a href="vlady.htm#Kom">Komunismus</a></h3>
<p>Komunismus je vláda, jejíž velkou předností je silná <a href="valky.htm#Roz">rozvědka</a>. </p>
<p><strong>Komunismus na továrny</strong></p>
<p>Ze začátku stavíte <a href="budovy.htm#Kas">kasárny</a> a <a href="budovy.htm#Tov">továrny</a>, časem již pouze továrny. Z pokroků vynaleznete Vojenský stát, AntiOSN a Mafii. Zábavní střediska vedete na cca 4% rozlohy. Produkce je dobrá a vyrábíte hlavně tanky. Mechy jen občas a často je kupujete na domácím trhu. Držíte si hodně agentů a využíváte je k častým loupežím technologií. Takto můžete odehrát úspěšně celý věk. <br>
Pokud chcete přejít na Utopii, tak vedete  zábavných středisek více.</p>
<p><strong>Komunismus na elektřinu a fúzní el.</strong></p>
<p> Velmi silná strategie. Po revoluci z Technokracie, ve které jste dali fúzní elektrárny si dáte společenské pokroky a přestavíte zem na <a href="budovy.htm#Ele">elektrárny</a>. Poté si docvičíte generály a naberete větší území. Produkce energie z fúzních elektráren je vynikající a můžete pomýšlet na čelní místo v žebříčku.</p>
  <br/>
  <a id="strategie_vlady_dikt"></a>
<h3>14.3.9 <a href="vlady.htm#Dik">Diktatura</a></h3>
<p>Diktatura je nejsilnější vojenské zřízení. V možnosti dobýt silnějšího nepřítele je díky 3 útočným spojencům nepřekonatelná. Problémem může být ale nedostatek technologií. Ty je proto dobré získávat z loupení rozvědkou, loupeživými útoky a z prodeje armády. <br>
Dáte si pokroky AntiOSN, Fašismus a Vojenský stát a máte hned za vládu bonus +30%/+20%. Pro výborný bonus vedete 16% <a href="budovy.htm#VojZ">vojenských základen</a> a 4% <a href="budovy.htm#Zab">Zábavních středisek</a>, kterých není třeba mnoho, neboť je z nich  malý efekt. Rozjezd je nejlepší na kasárny. </p>
<p><strong>Diktatura na továrny</strong></p>
<p>Jakmile máte možnost získat více automatizace továren, uděláte nejlépe, když budete stavět víc továrny. Z ekonomických generálů si vycvičíte zbrojaře a až naberete velké území, dáte ke konci revoluci na Republiku.</p>
<p><strong>Přechod na Demokracii</strong></p>
<p>Vycvičíte si populistu. Po nabrání velkého území dáte revoluci a přestavíte zem. Tato přestavba je dosti náročná, můžete tak v závěru využít výhodu výborné produkce Demokracie.</p>
<p><strong>Obranná diktatura </strong></p>
<p>Tato málo vyzkoušená strategie je taktéž možná. Dáte si pokrok pacifismus a jedete na Továrny. Díky pacifismu máte výbornou obranu. Útočíte především dobýváky, které jsou díky třem útočným spojencům úspěšné.</p>
  <br/>
  <a id="strategie_vlady_fund"></a>
<h3>14.3.10 <a href="vlady.htm#Fun">Fundamentalismus</a></h3>
<p>S Fundamentalismem je skvělý rozjezd a je to vynikající zřízení na válku s možností přechodu na Utopii. <br>
Produkce není nejlepší, ale to se kompenzuje díky vašemu velkému bonusu, kde máte z útoků a obrany malé ztráty. Silná je také rozvědka na sabotáže. Dáte si pokroky AntiOSN a Svatou válku. Z budov si držíte 15% <a href="budovy.htm#Zab">zábavní střediska</a> a 15% <a href="budovy.htm#VojZ">vojenský základny</a>.</p>      
<p><strong>Strategie na továrny</strong></p>
<p>Nejprve stavíte jen kasárny a později si pořídíte technologie automatizace továren a stavíte pak především továrny. Ke konci naberete území a zvolíte revoluci na Utopii, kde je bonus na výrobu továren výborný.</p>
<p><strong>Strategie na vojáky</strong></p>
<p>Můžete hrát klidně místo továren jen na vojáky. V tomto případě pak v Utopii přestavíte na Farmy a vyrábíte jídlo, které mívá na konci dobrou cenu. 
<p><strong>Obranná strategie</strong></p>
<p>Tato vzácná taktika spočívá v tom, že si dáte pacifismus a útočíte jen zřídka. Obranu máte výbornou a díky vyšší spokojenosti dosáhnete dříve Utopie.</p> 
<br><br>
<p>Především si ale uvědomte, že pro přežití je dobré používat správné technologie 
  v patřičném množství, mít vhodné <a href="valky.htm#GE1">generály</a> na úrovni, dělat <a href="techno.htm#POK">pokroky</a>, které se 
  hodí stylu naší země, a především umět válčit. Fungující ekonomika je pěkná 
  věc, a rozhodně se neztratí, ale zároveň je dobré se snažit mít alespoň trochu 
  vybalancovanou obranu a nenechávat v ní přehnané díry. </p>
<p>Velká díra je slabá rozvědka a nedostatek technologií <a href="techno.htm#Tchsi">síla zbraní</a> a <a href="techno.htm#Tchs">síla rozvědky</a>, od druhého týdne věku je značnou dírou i absence či extrémně nízký počet <a href="valky.htm#Mech">mechů</a> ve vaší zemi. Ale děraví budete alespoň trochu v podstatě pořád, jde jen o to, aby to byla sem tam malá skulinka a nikoliv obrovské jámy a chyby </p>
<p>&nbsp;</p>
<p><span class="inf">Tyto návody na vlády vyjadřují názory zkušeného hráče Steamroller, který několik věků vévodil historickým tabulkám, přesto se však Vaše názory na strategie mohou s jeho rozcházet. Nereprezentují dokonalou strategii, ta neexistuje, spíše poukazují na možné alternativy a rozmanitosti, které tato hra nabízí hráčům. </span></p>
<p>&nbsp;</p>
</blockquote>
</body>
