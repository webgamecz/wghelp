<html>
  <head>
    <title>Manuál k strategii Webgame</title>
    <meta name="keywords" content="">
    <meta http-equiv="Content-Type" content="text/html; charset=utf-8">
    <link rel="stylesheet" href="helpstyle.css" type="text/css">
  </head>
  <body>
    <h1>17 WG na Discordu</h1>
    <a id="discord"></a>
    <blockquote>
      <p>
        Discord je komunikační platforma, která se podobá ICQ, Skypu, TeamSpeaku, Facebooku, struktuře fóra a dalším službám. Zjednodušeně ve zkratce – vezměte
        ze všech platforem to nejlepší a dostanete Discord. Můžeme jej stáhnout jako aplikaci <a href="https://discord.com/" target="_blank">zde</a>, popřípadě
        jej používat ve webovém prohlížeči <a href="https://discord.com/app" target="_blank">zde</a>.
      </p>
      <p>
        Adresa WG Discord serveru: <a href="https://discord.gg/rWSSZtEEMQ" target="_blank">https://discord.gg/rWSSZtEEMQ</a>
      </p>
      <p>
        Servery na Discordu jsou rozdělené do různých sekcí a ty do kanálů podle jejich účelu. Do některých kanálů nemohou hráči psát, neboť slouží pouze k
        oznámení důležitých informací (např. na WG Discordu celá kategorie <strong>DŮLEŽITÉ</strong>). Velikou výhodou je pamatovák (tak, jak ho známe u fór
        nebo u archivu) – všechny nepřečtené zprávy budeme mít označené, tudíž pokud se po delší pauze vrátíme a podíváme se na Discord, uvidíme všechny
        novinky, které se mezitím objevily na WG.
      </p>
      <p>
        Primární účel WG Discordu spočívá v notifikaci nového věku, novinek, ale i novinových článků a dalších zajímavostí, což poskytuje zejména neaktivním
        hráčům možnost být stále v obraze. Discord tedy považujeme za jakýsi doplněk ke hře. Vedle toho zde máme i možnost komunikovat s hráči na veřejném
        fóru, popřípadě psát dotazy nebo diskutovat o různých strategiích. Mnoho hráčů určitě ocení spoustu nových emotikonů a gifů.
      </p>
      <br/>
      <hr/>
    </blockquote>
  </body>
</html>
